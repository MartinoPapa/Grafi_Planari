\chapter{Fondamenti teorici}
In questo capitolo getteremo le basi teoriche impiegate nell'algoritmo di Boyer-Myrvold. Cominceremo elencando alcuni criteri in grado di escludere a priori la planarità di determinati grafi, per poi procedere con la dimostrazione del teorema di Kuratowski (\(\ref{Kuratowski}\)).
\section{La formula di Eulero}
La formula di Eulero è uno dei risultati più conosciuti nella teoria dei grafi. Essa afferma che la caratteristica di Eulero dei grafi planari connessi è sempre pari a due.
\begin{definizione}[Caratteristica di eulero]\label{caratteristica-eulero}
    Sia \(\tau \subset \mathbb{R}^n\) un complesso cellulare composto da \(k_i\) i-celle \(i=0,\dots,n\). Definiamo caratteristica di eulero
    \begin{equation}
        \chi(\tau) = k_0 - k_1 + k_2 - \dots k_n = \sum_{i=0}^{n}{(-1)}^i k_i
    \end{equation}
\end{definizione}
\begin{definizione}[Facce]
    Le facce di un immersione planare \(G^\psi\) sono le regioni connesse che rimangono quando il piano viene “tagliato” dagli archi di \(G^\psi\).
\end{definizione}
\begin{teorema}\label{eulero-generica}
    Sia \(G\) un grafo planare avente \(k\) componenti connesse. Sia \(G^\varphi\) una immersione di \(G\) nel piano, allora
    \begin{equation}
        \chi(G)=V+f-\epsilon = k+1
    \end{equation}
    dove \(V\) è il numero di vertici (\(k_0\)), \(\epsilon\) il numero di archi (\(k_1\)), \(f\) il numero di facce (\(k_2\)), \(\chi(G)\) la caratteristica di eulero \(\ref{caratteristica-eulero}\).
    \begin{proof}
        Procediamo per induzione sul numero di archi \( \epsilon \): \smallskip \\
        \underline{caso base \(\epsilon=0\)}, \(V=k\) vertici, \(f=1\) quindi è soddisfatta \(V-\epsilon+f = k+1\)\smallskip \\
        \underline{passo induttivo \(\epsilon \to \epsilon + 1\)}, aggiungiamo un arco al grafo
        \begin{enumerate}
            \item \textit{il nuovo arco è un loop}, in questo caso \(V \to V\), \(\epsilon \to \epsilon +1\), \(f \to f+1\), \(k \to k\) e quindi
                  \begin{equation}
                      V-(\epsilon+1)+(f+1)=V-\epsilon+f=k+1
                  \end{equation}
            \item \textit{il nuovo arco è tra due vertici appartenenti alla stessa componente connessa}, anche in questo caso \(V \to V\), \(\epsilon \to \epsilon +1\), \(f \to f+1\), \(k \to k\) e quindi
                  \begin{equation}
                      V-(\epsilon+1)+(f+1)=V-\epsilon+f=k+1
                  \end{equation}
            \item \textit{il nuovo arco connette due componenti che erano sconnesse}, in questo caso \(V \to V\), \(\epsilon \to \epsilon +1\), \(f \to f\), \(k \to k-1\) e quindi
                  \begin{equation}
                      V-(\epsilon +1)+f = (k-1) + 1 = k'+1
                  \end{equation}
                  dove \(k'=k-1\) è il numero di componenti connesse dopo l'aggiunta dell'arco.
        \end{enumerate}
    \end{proof}
\end{teorema}
\begin{corollario}[Formula di Eulero]\label{formulaeulero}
    Sia \(G\) un grafo planare connesso, allora
    \begin{equation}
        \chi(G)=V+f-\epsilon = 2
    \end{equation}
    \begin{proof}
        Direttamente dal teorema \(\ref{eulero-generica}\) con \(k=1\).
    \end{proof}
\end{corollario}
Notiamo che questi due risultati non forniscono immediate risposte riguardo alla planarità di un determinato grafo \(G\). Per conoscerne il numero di facce è infatti necessario conoscere una immersione planare di esso. Tuttavia il corollario \(\ref{formulaeulero}\) sarà fondamentale in alcune dimostrazioni che vedremo successivamente.

\section{Formulazione di ipotesi non restrittive}
Abbiamo stabilito che determinare la planarità di un grafo non sia un quesito facile. Tuttavia ci sono alcuni risultati matematici in grado di fornire risposte immediate per alcuni casi paritcolari.

\begin{lemma}\label{gradifacce}
    Sia \(G\) un grafo planare, \(G^\psi\) una sua immersione nel piano, \(F_1, \dots, F_f\) le facce di \(G^\psi\) allora
    \begin{equation}
        \sum_{i=1}^f \deg(F_i) = 2\epsilon
    \end{equation}
    \begin{proof}
        Segue direttamente dal fatto che ogni arco \((u,v)\) è incedente esattamente su due facce di \(G^\psi\).
    \end{proof}
\end{lemma}
Combinando i risultati del lemma \(\ref{gradifacce}\) e del corollario \(\ref{formulaeulero}\), otteniamo questa importante proposizione che ci permette di stabilire a priori se determinati grafi siano non planari.
\begin{proposizione}\label{criterioNonPlan}
    Sia \(G\) planare, \(\epsilon\) il numero di archi, \(V\) il numero di vertici. Vale allora
    \begin{equation}
        \epsilon \leq 3V - 3
    \end{equation}
    Inoltre se supponiamo \(V \geq 3\) vale
    \begin{equation}
        \epsilon \leq 3V - 6
    \end{equation}
    \begin{proof}
        Sia \(V<3\). In questo caso il lemma è una diretta conseguenza della formula di Eulero (Teorema {\ref{formulaeulero}}). \\
        Sia \(V\geq 3\). \(G\) planare \(\Rightarrow\) ogni faccia ha almeno 3 lati ovvero \(\deg(F_i) \geq 3\; \forall i\). Per il lemma {\ref{gradifacce}} vale quindi
        \begin{equation}
            2\epsilon = \sum_{i=1}^f \deg(F_i) \geq \sum_{i=1}^f 3 = 3f
        \end{equation}
        Per la formula di eulero segue inoltre \(V+f-\epsilon = 2\) da cui abbiamo, moltiplicando per 3 e riarrangiando i termini
        \begin{equation}
            3\epsilon = 3V + 3f - 6
        \end{equation}
        applicando ora \(3f\leq 2 \epsilon\) otteniamo la tesi.
    \end{proof}
\end{proposizione}
Vediamo ora un altra serie di risultati che ci permetteranno di formulare ulteriori ipotesi non restrittive sul grafo analizzato.
\begin{definizione}[Suddivisione]
    Dato un grafo \(G\) definiamo suddivisione (subdivision) di \(G\) i grafi ottenuti da \(G\) rimpiazzando uno o più archi con cammini di lunghezza 2 o più. In altre parole una suddivisione di \(G\) è un grafo ottenuto da esso inserendo dei vertici “all'interno dei lati”.
\end{definizione}
\begin{definizione}[Contrazione]
    Operazione inversa della suddivisione, consiste nell'contrarre un arco avente un endpoint di grado 2.
\end{definizione}
\begin{proposizione}
    Ogni suddivisione di un grafo non planare è non planare, questo implica anche che i vertici di grado 2 non influenzano la planarità del grafo.
    \begin{proof}
        Sia \(G\) grafo non planare, \(a,b\) due archi che si intersecano nell'immersione \(G^\psi\), è evidente che suddividere \(a\) o \(b\) non andrebbe ad influire sulla non planarità del grafo.
    \end{proof}
\end{proposizione}
Prima di proseguire, per comprendere la proposizione \(\ref{Blocchi}\) necessitiamo di introdurre alcuni concetti teorici.
\begin{definizione}[Grafo k-connesso]
    Sia \(G=(V,E)\) un grafo non orientato. Diremo \(G\) \textbf{k-connesso} se \(|V|>k\) e \(\kappa \geq k\) dove \(\kappa\) corrisponde alla vertex-connectivity.\\
    Informalmente un grafo è detto k-connesso se rimane connesso rimuovendo \(k'<k\) vertici qualsiasi.
\end{definizione}
\begin{definizione}[Blocco]
    Definiamo blocchi di un grafo i sottografi 2-connessi massimali.
\end{definizione}
\begin{proposizione}\label{Blocchi}
    Un grafo è planare se e solo se tutti i suoi blocchi sono planari.
    \begin{proof}
        \underline{“\(\Rightarrow\)”}: banale, è evidente che se un grafo è planare allora anche i suoi sottografi lo sono.\\
        \underline{“\(\Leftarrow\)”}: notiamo che due blocchi differenti hanno al più un elemento nell'intersezione, se così non fosse i due blocchi sarebbero 2-connessi confutando l'ipotesi di massimalità. Proseguiamo ora per induzione sul numero di blocchi \(|B|\), dove \(B={\{b_i\}}_{i \in I}\) è l'insieme dei blocchi.
        \begin{itemize}
            \item \textit{caso base}: \(G\) 2-connesso quindi \(|B|=1\), \(B=\{G\}\) e la tesi equivale a “\(G \text{ planare} \Rightarrow G \text{ planare}\)”.
            \item \textit{passo induttivo}: sia \(G\) grafo composto da \(n\) cicli. Rimuoviamo da \(G\) un blocco \(b\) che si intersechi solo con un altro blocco \(b'\) nel veritce \(v\), questo deve esistere perchè altrimenti sarebbe presente un ciclo di blocchi, essi sarebbero dunque 2-connessi e di coneseguenza non massimali \(\text{\Lightning}\); 
            potrebbe anche essere che tutti i blocchi siano sconnessi e quindi la loro intersezione sarebbe sempre vuota, tuttavia questo è un caso banale in quanto è evidente che un grafo è planare se e solo se tutte le sue componenti connesse sono planari. 
            \\ Il grafo \(G'\) risultante dalla rimozione del blocco \(b\) è per ipotesi induttiva planare, disegnamo ora le immersioni nel piano di \(b\) e \(G'\) facendo in modo che il punto di intersezione \(v\) appaia in entrambe le immersioni nella faccia esterna. Possiamo ora unire tra loro le due immersioni ottenendo che \(G=G' \cup b\) è planare.
        \end{itemize}
    \end{proof}
\end{proposizione}
\begin{lemma}
    Un grafo è planare se e solo se tutte le sue componenti conesse sono planari.
    \begin{proof}
        Caso banale dimostrato nel lemma precedente (\(\ref{Blocchi}\)).
    \end{proof}
\end{lemma}
Grazie alla proposizione \(\ref{Blocchi}\) possiamo sempre supporre \(G\) 2-connesso senza perdere generalità.
\section{Il teorema di Kuratowski}
Come accennato in precedenza gli algoritmi di planarity testing moderni non si limitano a fornire una risposta booleana per la planarità, bensì, in caso di risposta negativa, essi restituiscono in output un sottografo di Kuratowski (\(\ref{kuratowskisottografo}\)). Il nome di tali sottografi è dovuto al matematico polacco Kazimierz Kuratowski, fu lui infatti a dimostrare che la presenza di un tale sottografo è equivalente alla non planarità.
\\ Vediamo ora i risultati teorici che permettono di raggiungere tale conclusione.
\begin{definizione}[Grafo di Kuratowski]\label{kuratowskisottografo}
    Definiamo \(K_{3,3}\) e \(K_5\) grafi di Kuratowski.
\end{definizione}
\begin{lemma}\label{k5k33nonplanari}
    \(K_5\) e \(K_{3,3}\) sono grafi non planari.
    \begin{proof}
        \underline{\(K_5\)}: il grafo completo \(K_n\) ha \(\epsilon=\frac{n(n-1)}{2}\) archi. Supponendo per assurdo \(K_5\) planare dovrebbe valere la proposizione \(\ref{criterioNonPlan}\) ovvero, essendo \(V=5 \geq 3\)
        \begin{equation}
            10 = \frac{n(n-1)}{2} = \epsilon \leq 3V-6 = 9 \rightarrow \text{\Lightning}
        \end{equation}
        \underline{\(K_{3,3}\)}: Supponendo per assurdo \(K_{3,3}\) planare, sapendo \(\epsilon=3*3=9\), \(V=6\) dalla formula di eulero \(\ref{formulaeulero}\) otterremmo \(f=2-V+\epsilon=5\). \\
        Siccome \(K_{3,3}\) è bipartito, esso non contiene cicli composti da 3 archi, quindi ogni faccia ha almeno 4 lati, ovvero \(\deg(F)\geq 4 \;\forall F\) e vale \(\sum_{i=1}^{f} \deg(F_i) \geq 4*f = 20\). Applicando ora il lemma \(\ref{gradifacce}\) otteniamo l'assurdo
        \begin{equation}
            20 \leq \sum_{i=1}^{f} \deg(F_i) = 2\epsilon = 18 \rightarrow\text{\Lightning}
        \end{equation} 
    \end{proof}
    \begin{figure}[H]
        \centering
        \includegraphics[scale=0.6]{img/k533.PNG}
        \caption{\(K_5\) e \(K_{3,3}\)}
    \end{figure} 
\end{lemma}
Grazie al lemma \(\ref{k5k33nonplanari}\) abbiamo dimostrato la non esistenza della soluzione al problema delle 3 case (\(\ref{problemaCase}\)). Ppossiamo infatti notare che esso ci chiedeva di disegnare un immersione planare di \(K_{3,3}\).
\begin{lemma}\label{12.3}
    Sia \(G\) un grafo qualsiasi ottenuto splittando un vertice di \(K_5\) allora \(G\) contiene un sottografo \(TK_{3,3}\).
    \begin{proof}
        Siano \(u_1, u_2\) i due vertici risultanti dallo split di un vertice di \(K_5\). Per definizione di split ambedue i vertici hanno almeno grado 3. \(u_1\) e \(u_2\) sono adiacenti e assieme sono adiacenti a tutti i rimanenti 4 vertici. Scegliendo ora una partizione dei 4 vertici \(x,y,w,z\) t.c. \(u_1\) adiacente a \(x,y\) e \(u_2\) adiacente a \(w,z\), otteniamo un sottografo \(K_{3,3}\) con bipartizione \((u_1, w, z)\) e \((u_2,x,y)\).
    \end{proof}
\end{lemma}
\begin{definizione}[Minore]
    \(H\) è detto minore di \(G\) se \(H\) è un grafo ottenuto da \(G\) tramite una sequenza di operazioni di rimozione di archi, vertici o contrazione di archi.
\end{definizione}
\begin{teorema}\label{minoreTK5}
    Se \(G\) ha un minore \(K_{3,3}\) allora contiene un sottografo \(TK_{3,3}\). Se \(G\) ha un minore \(K_5\) allora contiene un sottografo \(TK_{3,3}\) o \(TK_5\).
    \begin{proof}
        Supponiamo che \(G\) abbia un minore \(TK_{3,3}\) o \(TK_5\), se nel ottenere il minore non è stata coinvolta nessuna operazione di contrazione degli archi allora esso sarà anche un sottografo di \(G\). Altrimenti sia \(G_0,\dots, G_k\) sequenza di grafi ottenuta da \(G\), \(G_0\) sottografo di \(G\), l'arco \(e_i\) di \(G_{i-1}\) è contratto per ottenere \(G_i\) e \(G_k\) è \(K_{3,3}\) o \(K_5\).
        Se ogni \(e_i\) ha un endpoint di grado 2 possiamo invertire la contrazione suddividendo gli archi e trovando un sottografo \(TK_{3,3}\) o \(TK_5\). 
        \\ Altrimenti sia \(e_i\) l'arco con \(i\) massimo tra quelli con entrambi gli endpoint di grado almeno 3. Tutti gli archi contratti successivamente a \(G_i\) hanno un endpoint di grado 2, quindi \(G_i\) ha un sottografo \(TK_{3,3}\) o \(TK_5\). \(G_{i-1}\) può essere ottenuto splittando un vertice \(u \in G_i\), analizziamo ora i 3 casi:
        \begin{itemize}
            \item \textit{\(u\) appartiene a \(TK_5\)}: per il lemma \(\ref{12.3}\) \(G_{i-1}\) conterrà un sottografo \(TK_{3,3}\);
            \item \textit{\(u\) appartiene a \(TK_{3,3}\)}: anche \(G_{i-1}\) conterrà quindi \(TK_{3,3}\);
            \item \textit{\(u\) non appartiene a \(TK_{3,3}\) e \(TK_5\)}: in \(G_{i-1}\) sarà quindi ancora presente \(TK_{3,3}\) o \(TK_5\).
        \end{itemize}
    \end{proof}
\end{teorema}
Abbiamo ora tutti i prerequisiti necessari per dimostrare il teorema di Kuratowski.
\begin{teorema}[Teorema di Kuratowski]\label{Kuratowski}
    Un grafo \(G\) è planare se e solo se non contiene sottografi \(TK_{3,3}\) o \(TK_5\).
    \begin{proof}
        \underline{“\(\Rightarrow\)”}: dato il lemma \(\ref{k5k33nonplanari}\), è evidente che se un grafo \(G\) è planare non contiene sottografi omeomorfi a \(K_{3,3}\) o \(K_5\). \smallskip \\
        \underline{“\(\Leftarrow\)”}: per provare questo lato dell'implicazione dimostramo la tesi equivalente “\(G\) non planare \(\Rightarrow\) contiene \(TK_{3,3}\) o \(TK_5\)”.\\
        Consideriamo \(G\) grafo semplice, 2-connesso con \(\epsilon\) archi e procediamo per induzione su \(\epsilon\). Notiamo che se \(\epsilon \leq 6\), per il lemma \(\ref{criterioNonPlan}\) \(G\) è planare e la tesi è vera. Supponiamo quindi il teorema vero per i grafi aventi \(\epsilon-1\) archi.\\
        Consideriamo ora \(G\) non planare, \((a,b) \in E(G)\) un arco qualsiasi, \(G'=G-(a,b)\). \\
        Se \(G'\) non planare allora per ipotesi induttiva contiene \(TK_{3,3}\) o \(TK_5\), i quali saranno quindi di conseguenza contenuti anche in \(G\). \\
        Se invece \(G'\) planare, denotando con \(\kappa(a,b)\) il numero di cammini internamente disgiunti da \(a\) a \(b\) in \(G'\), siccome \(G\) è 2-connesso sappiamo \(\kappa(a,b)\geq 1\).
        \begin{enumerate}
            \item \textit{caso \(\kappa(a,b)=1\)}: questo implica che \(G'\) ha un cut vertex \(u\) in ogni cammino da \(a\) a \(b\). Aggiungiamo gli archi \((a,u)\) e \(b,u\) a \(G'\) se non sono già presenti e otteniamo un grafo \(H\). Denotiamo \(Ha,\; Hb\) i blocchi di \(H\) contenenti \(a\) e \(b\).
            \\ Dimostriamo ora che \(Ha\) o \(Hb\) è non planare, se entrambi fossero planari infatti potremmo disegnare le loro immersioni nel piano lasciando gli archi \((a,u)\), \((b,u)\) nella faccia esterna, “incollarli” tra loro al vertice \(u\) rimuovere  \((a,u)\), \((b,u)\) e ottenere così un immersione planare di \(G\). Questo è un assurdo essendo \(G\) non planare.\\
            Supponiamo quindi \(Ha\) non planare, per ipotesi induttiva contiene come sottografo \(TK_{3,3}\) o \(TK_5\). Tale sottografo essendo \(G'\) planare conterrà l'arco \((a,u)\), rimpiazziando quindi \((a,u)\) con il cammino formato dall'arco \((a,b)\) e dal cammino \(b \to u\) in \(Hb\), il risultato sarà un sottografo \(TK_{3,3}\) o \(TK_5\) in \(G\).
            \item \textit{caso \(\kappa(a,b)=2\)}: siano \(P1\), \(P2\) due cammini internamente disgiunti da \(a\) a \(b\) in \(G'\). Siccome \(\kappa(a,b)=2\) \(\exists v \in P1, u \in P2\) t.c.\@ tutti i cammini da \(a \to b\) contengono uno tra
            \(\{ u,v \} \) e \(G'-\{ u,v \} \) è disconnesso. Siano ora \(Ka\), \(Kb\) le due componenti connesse di \(G'-\{ u,v\} \) 
            contenenti rispettivamente \(a\) e \(b\). Denotiamo inoltre \(G_a' \doteq Ka \cup \{ u,v \},\; G_b' \doteq Kb \cup \{ u,v\} \).
            \\ Aggiungiamo ora un vertice \(x\) a \(G_a'\) adiacente a \(u,v,a\) e similmente un vertice \(y\) a \(G_b'\) adiacente a \(u,v,b\), denotiamo questi grafi \(Ha,\; Hb\). 
            \\ Proviamo ora per assurdo almeno uno tra \(Ha\) e \(Hb\) è non planare. Siccome il vertice \(x\) ha grado 3 in \(Ha\), ci sono 3 facce incidenti su esso. Disegnamo un immersione planare di \(Ha\) facendo in modo che le facce contenenti gli archi \((u,x), (v,x)\) siano le facce esterne. Similmente disegnamo \(Hb\) in modo che \((u,y),(v,y)\) siano nella faccia esterna. Ora “incolliamo” \(Ha\) e \(Hb\) nei vertici \(u\) e \(v\), cancelliamo \(x\) e \(y\) e aggiungendo l'arco \((a,b)\)
            otterremmo una immersione planare di \(G\) \(\rightarrow \text{\Lightning}\). Concludiamo quindi che uno tra \(Ha\) e \(Hb\) è non planare.\\
            Supponendo \(Ha\) non planare allora per ipotesi induttiva contiene un sottografo \(TK_{3,3}\) o \(TK_5\). Se tale sottografo non contiene \(x\) allora è contenuto anche in \(G\) e la dimostrazione è conclusa. Supponiamo quindi che il sottografo contenga \(x\), in questo caso \(Hb\) sarà 2-connesso, in quanto \(G\) lo è. \(Hb\) conterrebbe quindi due cammini internamente disgiunti \(b \to u,\; b\to v\). 
            Questi due cammini assieme all'arco \((a,b)\) possono essere utilizzati per rimpiazzare gli archi \((u,x),(v,x),(a,x)\) di \(Ha\) ottenendo così un sottografo \(TK_{3,3}\) o \(TK_5\) in \(G\).
            \item \textit{caso \(\kappa(a,b)\geq 3\)}: siano \(P1\), \(P2\), \(P3\) due cammini internamente disgiunti da \(a\) a \(b\) in \(G'\). Consideriamo una immersione nel piano di \(G'\), ogni coppia di cammini \(P1 \cup P2, P1 \cup P3, P2 \cup P3\) crea un ciclo la cui immersione nel piano sarà una curva di Jordan. Uno dei tre cammini sarà quindi contenuto nella curva di Jordan formata dagli altri, supponiamo \(P2\) contenuto all'interno di \(P1 \cup P3\).
            L'arco \((a,b)\) può essere immerso all'interno di \(P1 \cup P2\), all'interno di \(P2 \cup P3\) o all'esterno di \(P1 \cup P3\). Siccome \(G\) è non planare ognuna di queste tre regioni \(Pi\) deve contenere un cammino da un vertice interno a \(Pi\) a uno interno a \(Pj\). Sia \(P12\) un cammino da \(u_1 \in P1\) a \(u_2 \in P2\), \(P13\) da \(v_1 \in P1\) a \(u_3 \in P3\), \(P13\) da \(u_2 \in P2\) a \(v_3 \in P3\).\\
            \(\forall i\) se \(u_i \neq v_i\) contraiamo l'arco tra essi, aggiungendo ora l'arco \((a,b)\) il grafo risultante sarà un minore \(TK_5\) di \(G\). Quindi per il teorema \(\ref{minoreTK5}\) \(G\) conterrà un sottografo \(TK_5\) o \(TK_{3,3}\).
            \begin{figure}[H]
                \centering
                \includegraphics[scale=0.6]{img/minoreTK5.PNG}
                \caption{minore \(TK_5\) di \(G\)}
            \end{figure}
        \end{enumerate}
    \end{proof}
\end{teorema}
Il teorema di Kuratowski può essere riformulato in termini di minori, in questo caso esso prende il nome di teorema di Wagner.
\begin{teorema}[Teorema di Wagner]
    Un grafo \(G\) è planare se e solo se non ha \(K_{3,3}\) o \(K_5\) come minori.
    \begin{proof}
        \underline{“\(\Rightarrow\)”}: se \(G\) planare ovviamente non ha come minori \(K_{3,3}\) o \(K_5\). \\
        \underline{“\(\Leftarrow\)”}: se \(G\) non ha \(K_{3,3}\) o \(K_5\) come minori allora non ha nemmeno sottografi \(TK_{3,3}\) o \(TK_5\) e quindi è planare per il teorema di Kuratowski \(\ref{Kuratowski}\).
    \end{proof}
\end{teorema}